{
	"metadata": {
		"name": "Sahih Muslim",
		"section": {
			"43": "The Book of Virtues"
		}
	},
	"hadiths": [
		{
			"hadithnumber": 6052,
			"arabicnumber": "2329",
			"text": "হাদিস একাডেমি নাম্বারঃ ৫৯৪৬, আন্তর্জাতিক নাম্বারঃ ২৩২৯ ৫৯৪৬-(৮০/২৩২৯) আমর ইবনু হাম্মাদ ইবনু তালহাহ কান্নাদ (রহঃ) ..... জাবির ইবনু সামুরাহ (রাযিঃ) হতে বর্ণিত। তিনি বলেন, আমি রসূলুল্লাহ সাল্লাল্লাহু আলাইহি ওয়াসাল্লাম এর সাথে যুহরের সালাত (সালাত/নামাজ/নামায) আদায় করলাম। এরপর তিনি তার বাড়ীর উদ্দেশে বের হলেন, আমিও তার সাথে বের হলাম। সম্মুখে কয়েকটি শিশু আসলো। তিনি একজন একজন করে এদের সবার গালে হাত স্পর্শ করলেন। বর্ণনাকারী বলেন, তিনি আমার গালেও হাত বুলালেন। আমি তার হাতে এমন ঠাণ্ড পরশ ও সুগন্ধি পেয়েছি (মনে হলো) যেন তিনি খুশবুওয়ালার পাত্র হতে হাত বের করেছেন। (ইসলামিক ফাউন্ডেশন ৫৮৪৪, ইসলামিক সেন্টার ৫৮৭৯)",
			"grades": [],
			"reference": {
				"book": 43,
				"hadith": 110
			}
		}
	]
}