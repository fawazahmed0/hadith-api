{
	"metadata": {
		"name": "Sahih Muslim",
		"section": {
			"48": "The Book Pertaining to the Remembrance of Allah, Supplication, Repentance and Seeking Forgiveness "
		}
	},
	"hadiths": [
		{
			"hadithnumber": 6832,
			"arabicnumber": "2675.07",
			"text": "হাদিস একাডেমি নাম্বারঃ ৬৭২৫, আন্তর্জাতিক নাম্বারঃ ২৬৭৫ ৬৭২৫-(২১/...) আবূ বাকর ইবনু আবূ শাইবাহ ও আবু কুরায়ব (রহঃ) ..... আবু হুরাইরাহ্ (রাযিঃ) থেকে বর্ণিত। তিনি বলেন, রসূলুল্লাহ সাল্লাল্লাহু আলাইহি ওয়াসাল্লাম বলেছেনঃ আল্লাহ জাল্লা শানুহ ইরশাদ করেনঃ আমি আমার বান্দার নিকট তার ধারণা অনুযায়ী থাকি। যখন সে আমার স্মরণ করে তখন আমি তার সাথী হয়ে যাই। যখন সে একাকী আমার স্মরণ করে তখন আমি একাকী তাকে স্মরণ করি। যখন সে কোন সভায় আমার স্মরণ করে তখন আমি তাকে তার চেয়েও উত্তম সভায় স্মরণ করি। যদি সে আমার প্রতি এক বিঘত অগ্রসর হয় আমি তার দিকে এক হাত এগিয়ে আসি। যদি সে আমার দিকে এক হাত অগ্রসর হয় তাহলে আমি তার দিকে এক গজ (দু’হাত) অগ্রসর হই। যদি সে আমার প্রতি পায়ে হেঁটে আসে আমি তার প্রতি দৌড়ে আসি। (ইসলামিক ফাউন্ডেশন ৬৫৮৮, ইসলামিক সেন্টার ৬৬৪০)",
			"grades": [],
			"reference": {
				"book": 48,
				"hadith": 28
			}
		}
	]
}