{
	"metadata": {
		"name": "Sahih Muslim",
		"section": {
			"5": "The Book of Mosques and Places of Prayer"
		}
	},
	"hadiths": [
		{
			"hadithnumber": 1473,
			"arabicnumber": "649.02",
			"text": "நபி (ஸல்) அவர்கள் கூறினார்கள்: ஒருவர் தனியாகத் தொழும் தொழுகையைவிடக் கூட்டாக (ஜமாஅத்துடன்) தொழும் தொழுகை, இருபத்தைந்து மடங்கு அதிகச் சிறப்புடையதாகும். அதிகாலை (ஃபஜ்ர்) தொழுகையில் இரவு நேரத்து வானவர்களும், பகல் நேரத்து வானவர்களும் ஒன்று சேர்கிறார்கள். இதை அறிவித்த அபூஹுரைரா (ரலி) அவர்கள், \"நீங்கள் விரும்பினால், \"(நபியே!) அதிகாலையில் ஓதுவதை (தொழுவதை)க் கடைப்பிடிப்பீராக! (ஏனெனில்,) அதிகாலையில் ஓதுவது (வானவர்களால்) சாட்சியம் சொல்லப்படக்கூடியதாகும்\" எனும் (17:78ஆவது) இறைவசனத்தை ஓதிக்கொள்ளுங்கள்\" என்று சொன்னார்கள். - மேற்கண்ட ஹதீஸ் அபூஹுரைரா (ரலி) அவர்களிடமிருந்தே மேலும் இரு அறிவிப்பாளர் தொடர்கள் வழியாகவும் வந்துள்ளது. ஆனால், அவற்றில் \"இருபத்தைந்து பங்கு\" எனும் வாசகம் இடம்பெற்றுள்ளது. அத்தியாயம் : 5",
			"grades": [],
			"reference": {
				"book": 5,
				"hadith": 306
			}
		}
	]
}