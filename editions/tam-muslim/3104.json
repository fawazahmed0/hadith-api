{
	"metadata": {
		"name": "Sahih Muslim",
		"section": {
			"15": "The Book of Pilgrimage"
		}
	},
	"hadiths": [
		{
			"hadithnumber": 3104,
			"arabicnumber": "1280.07",
			"text": "உசாமா பின் ஸைத் (ரலி) அவர்கள் கூறியதாவது: அல்லாஹ்வின் தூதர் (ஸல்) அவர்கள் அரஃபாவிலிருந்து திரும்பியபோது, (வழியில்) ஒரு பள்ளத்தாக்கை அடைந்ததும் (வாகனத்திலிருந்து) இறங்கி சிறுநீர் கழித்தார்கள். (\"சிறுநீர் கழித்தார்கள்\" என்று வெளிப்படையாகவே உசாமா கூறினார்கள்; \"நீர் ஊற்றிக் கழுவினார்கள்\" என்று சூசகமாகக் கூறவில்லை.) பிறகு தண்ணீர் கொண்டுவரச் சொல்லி அங்கத் தூய்மை செய்தார்கள். (தலா ஒவ்வோர் உறுப்பையும் ஒரு முறையே கழுவினார்கள்.) முழுமையாக அங்கத் தூய்மை செய்யவில்லை. அப்போது நான், \"அல்லாஹ்வின் தூதரே! தொழப்போகிறீர்களா?\" என்று கேட்டேன். அதற்கு அவர்கள், \"தொழுகை உமக்கு முன்னால் (உள்ள முஸ்தலிஃபாவில்தான் தொழப்பட) உள்ளது\" என்றார்கள். பிறகு பயணத்தைத் தொடர்ந்து முஸ்தலிஃபா வந்ததும் மஃக்ரிபையும் இஷாவையும் (சேர்த்துத்) தொழுதார்கள். இந்த ஹதீஸ் இரு அறிவிப்பாளர்தொடர்களில் வந்துள்ளது. அத்தியாயம் : 15",
			"grades": [],
			"reference": {
				"book": 15,
				"hadith": 309
			}
		}
	]
}