{
	"metadata": {
		"name": "Sahih al Bukhari",
		"section": {
			"56": "Fighting for the Cause of Allah (Jihaad)"
		}
	},
	"hadiths": [
		{
			"hadithnumber": 2967,
			"arabicnumber": 2967,
			"text": "Cabir İbn Abdullah r.a. anlatıyor: \"Resulullah Sallallahu Aleyhi ve Sellem ile birlikte bir savaşa katılmıştım. Ben yorgunluktan neredeyse hiç kımıldayamayacak duruma gelen devemin üzerinde giderken birden ResuI-i Ekrem Sallallahu Aleyhi ve Sellem ile karşılaştım. Bana: \"Devenin nesi var?\" diye sordu. Ben: \"Hayvancağız, yorgunluktan bitap düştü\" dedim. Bunun üzerine Nebi Sallallahu Aleyhi ve Sellem devemin arkasına geçip kamçısıyla vurdu ve dua etti. Ondan sonra baktım ki benim devem kervanın önünde ilerliyor. Resulullah Sallallahu Aleyhi ve Sellem bana: \"Deveni şimdi nasıl buldun bakalım?\" diye sorunca ben: \"Şahane! Sizin bereketiniz ona işledi\" dedim. Nebi Sallallahu Aleyhi ve Sellem: \"Bu deveni bana satar mısın?\" dedi. - Bizim bu deveden başka hiçbir devemiz yoktu ve ben Nebi Sallallahu Aleyhi ve Sellem'e olumsuz cevap vermekten çekindim. - Bu yüzden: \"Evet\" dedim. Resulullah Sallallahu Aleyhi ve Sellem: \"Bunu bana sat!\" deyince Medine'ye varıncaya kadar sırtına binmek şartıyla devemi Resul-i Ekrem Sallallahu Aleyhi ve Sellem'e satmıştım. Dönüş yolunda yeni evli olduğumu söyleyerek Resulullah Sallallahu Aleyhi ve Sellem'den izin istedim ve O s.a.v. bana izin verdi. Herkesten önce Medıne'ye gittim. Orada dayımla karşılaştım. Ona deveyi sattığımı söyleyince başka bir devem olmadığı için bana serzenişte bulundu .. Ben Nebi Sallallahu Aleyhi ve Sellem'den bir an önce Medine'ye varmak için izin istediğimde aramızda şöyle bir konuşma geçmişti: Bakire bir kız ile mi yoksa bir dulla mı evlendin? - Dul bir kadınla evlendim. - Keşke bakire bir kız ile evlenseydin! Birbirinizle sevişir oynaşırdınız. - Ey Allah'ın Resulü, babam şehit olarak vefat etti. Benim de küçük kız kardeşlerim var. Ben de onlar gibi genç ve toy birisiyle evlenmek istemedim. Zira böyle biri kardeşlerimin terbiyesi ve bakımıyla gereği gibi ilgilenemez. İşte hem terbiyeleri hem de bakımlarıyla daha iyi ilgilensin diye dul bir kadınla evlendim. Resul-i Ekrem Sallallahu Aleyhi ve Sellem Medıne'ye varınca deveyi O'na götürdüm. Nebi (Sallallahu aleyhi ve Sellem) hem devenin ücretini ödedi hem de deveyi bana geri verdi.\" Muğıre şöyle demiştir: \"Bu tür şartlı bir alışveriş yapmakta bize göre herhangi bir sakınca yoktur",
			"grades": [],
			"reference": {
				"book": 56,
				"hadith": 176
			}
		}
	]
}