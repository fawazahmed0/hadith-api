{
	"metadata": {
		"name": "Sahih al Bukhari",
		"section": {
			"76": "Medicine"
		}
	},
	"hadiths": [
		{
			"hadithnumber": 5679,
			"arabicnumber": 5679,
			"text": "Muavviz b. Afra kızı Rubeyyi'den şöyle dediği rivayet edilmiştir: \"Bizler Rasulullah Sallallahu Aleyhi ve Sellem ile birlikte gazaya gider, gazilere su verir ve onlara hizmet ederdik. Savaş alanında şehit düşmüş olanları ve yaralıları da Medine'ye götürürdük. \" Fethu'l-Bari Açıklaması: \"Erkek kadını, kadın da erkeği tedavi eder mi?\" Bu başlık altında er-Rubeyyi'in rivayet ettiği hadisi zikretmiş bulunmaktadır. Erkeğin kadını tedavi etmesi, bu hadisten kıyas yoluyla çıkartılabilir. Buhari'nin bu hususta kat'i hükmü söz konusu etmeyişinin sebebi, anlatılan bu hadisenin hicab emrinin inişinden önce olma ihtimali bulunduğundan dolayıdır. Yahut da kadının bu işi kocasına ya da kendisine mahrem olan kimselere yaptığından dolayı da olabilir. Meselenin hükmüne gelince, zaruret halinde yabancıları tedavi etmek caizdir. Zaruret de -bakmak, el ile yoklamak ve benzeri hususlar hakkında- miktarı kadar değerlendirilir",
			"grades": [],
			"reference": {
				"book": 76,
				"hadith": 2
			}
		}
	]
}