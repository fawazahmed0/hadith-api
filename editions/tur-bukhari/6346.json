{
	"metadata": {
		"name": "Sahih al Bukhari",
		"section": {
			"80": "Invocations"
		}
	},
	"hadiths": [
		{
			"hadithnumber": 6346,
			"arabicnumber": 6346,
			"text": "İbn Abbas'tan nakledildiğine göre Resulullah Sallallahu Aleyhi ve Sellem sıkıntı halinde şöyle dua ederdi: La İlahe illallahu’l-Azimu’l-Halim, La İlahe illlahu Rabbi’l-Arşi’l-Azim, La İlahe İllallahu Rabbi’s-semavati ve Rabbi’l-Ardi ve Rabbi’l-Arşi’l-Kerim Meali: \"Azim ve halim olan Allah'tan başka ilah yoktur, Yüce arşın rabbi olan Allah'tan başka ilah yoktur. Göklerin, yerin ve yüce arşın rabbi olan Allah'tan başka ilah yoktur\". Fethu'l-Bari Açıklaması: Alimler hadiste zikri geçen \"Halim\" kelimesini cezalandırmaya gücü olduğu halde bunu erteleyen diye anlamışlardır. \"Azim\" ise üstünde kimsenin olmadığı demektir. \"Kerim\"e gelince fazlıyla veren anlamındadır. Esma-i hüsna şerhedilirken bunlar daha fazla izah edilecektir. Tibi bu zikirde \"Rab\" kelimesinin özellikle kullanıldığını; zira bunun sıkıntıyı gidermek için daha uygun düştüğünü söylemiştir. Çünkü sıkıntı (ya da sıkıntının giderilmesi) de terbiyenin bir parçasıdır. Bu zikirde tevhid’i de içeren tehlil söz konusudur. Bu en yüce tenzihtir. Allah'ın kudretini tam olarak gösteren bir yüceltmedir. İlmi de gösteren bir merhamettir. Zira cahilden merhamet ve cömertlik beklenmez. Azamet ve hilim cömertlik vasıflarının en önemlileridir. Taberi'nin belirttiğine göre İbn Abbas'ın \"dua ediyor\" sözüne rağmen rivayette tehlil ve tazimin yer alması iki şekilde yorumlanabilir: İlk olarak dua öncesinde Resulullah s.a.v.'in Allah'ı tehlil ve tazim ettiği düşünülebilir. Yusuf İbn Abdillah İbn Haris'ten nakledilen rivayette \"sonra dua etti\" ifadesi açıkça yer almaktadır. Yine Taberi'nin A'meş vasıtasıyla İbrahim'den aktardığına göre kişi dua öncesinde Allah'ı överse icabet edileceğinin, övgü öncesinde dua ederse icabetin umulacağının söylenmesi de yukarıdaki kanaati teyid etmektedir. İkinci yorum ise İbn Uyeyne'ye aittir. İbn Uyeyne'ye \"Resulullah s.a.v. Arafat'ta genelde \"Ortağı bulunmayan Allah'tan başka ilah yoktur\" diye dua ederdi\" hadisi sorulunca, burada duanın değil zikrin söz konusu olduğunu; ancak kudsi bir hadiste \"Beni zikrettiği için dua edemeyene dua edenlere verdiğimden daha güzelini veririm\" buyurulduğunu söylemiştir. Bana göre Sa'd İbn Ebi Vakkas'ın merfu olarak naklettiği şu hadis ikinci ihtimali desteklemektedir: \"Zü'n-nun (Hz. Yunus) balığın karnındayken şöyle dua etmiştir: Senden başka ilah yoktur. \"Seni her türlü noksanlıklardan tenzih ederim. Bende zalimlerden biriyim\". Bir müslüman böyle dua ederse duası mutlaka kabul edilir\". Bu hadis Tirmizı, Nesaıve Hakim tarafından naklediimiştir. Hakim'in rivayetinde \"Ordakilerden biri: \"Bu Yunus'a mı özeldir yoksa tüm müslümanlar için de geçerli midir?\" diye sorunca Resulullah s.a.v.: \"İşte Biz mu'minleri böyle kurtarırız\"(Enbiya 88) ayetini işitmediniz mi?\" diye cevap vermiştir\" lafzı yer almaktadır. İbn Ebi'd-Dünya el-Ferec ba'de'ş-şidde adlı eserinde şu rivayet i kaydetmektedir: \"Velid İbn Abdilmelik Osman İbn Hibban'a Hasan İbn Hasan'ı yakalayıp halkın önünde yüz celde vurmasını emretmiştir. Hasan yakalanıp huzura getirilince Ali İbn Hüseyn ayağa kalkıp \"Allah'ın seni kurtaracağı bir şeyler söyle\" demiştir. O da bu sözleri söylemiştir. Bunun üzerine Osman kafasını kaldırıp Hasan'a iftira atıldığını serbest bırakılmasını istemiştir. Emirü'l-mü'minıne durumu kendisinin arzedeceğini açıklamıştır\". Nesai ve Taberi'nin naklettiğine göre Abdullah İbn Ca'fer kızını evlendirdiği zaman başına bir iş geldiğinde \"Halim ve kerim olan Allah'tan başka ilah yoktur. Yüce arşın rabbi olan Allah'ı noksan sıfatlardan tenzih ederim. Alemlerin rabbi' olan Allah'a hamdolsun\" demesini öğütlemiştir. Hasan yukarıdaki sözleri söylediği zaman Haccac \"Ben seni öldürmek amacındaydım. Şimdi ise şundan şundan daha sevimli geliyorsun\" demiştir. Hatta bir rivayette \"ihtiyacın varsa söyle\" ilavesi yer almaktadır. Ebu Davud ve İbn Hibban'ın naklettiğine göre sıkıntı halinde \"Allahım! Rahmetini diliyorum. Bir bile beni kendime bırakma. Benim sıkıntımı gider. Senden başka ilah yoktur\" diye dua edilmesi gerektiği ifade edilmiştir",
			"grades": [],
			"reference": {
				"book": 80,
				"hadith": 43
			}
		}
	]
}