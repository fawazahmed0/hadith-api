{
	"metadata": {
		"name": "Sahih al Bukhari",
		"section": {
			"84": "Expiation for Unfulfilled Oaths"
		}
	},
	"hadiths": [
		{
			"hadithnumber": 6709,
			"arabicnumber": 6709,
			"text": "Ebu Hureyre r.a. şöyle anlatır: Adam'ın biri Nebi Sallallahu Aleyhi ve Sellem'e gelerek \"mahvoldum\" dedi. Resulullah Sallallahu Aleyhi ve Sellem \"Derdin nedir?\" diye sordu. Adam \"Ramazan günü oruçlu iken eşimle ilişkide bulundum\" dedi. Resulullah Sallallahu Aleyhi ve Sellem \"Bir köleyi özgürlüğüne kavuşturabilir misin?\" deyince adam \"hayır\" diye cevap verdi. Nebi Sallallahu Aleyhi ve Sellem \"İki ay peşpeşe oruç tutabilir misin?\" diye sordu. Adam \"hayır\" dedi. Resulullah Sallallahu Aleyhi ve Sellem ''Altmış fakiri doyurmaya gücün yeter mi?\" deyince, adam \"hayır\" dedi. ResuluIlah Sallallahu Aleyhi ve Sellem \"Otur\" dedi ve adam oturdu. O arada Resulullah Sallallahu Aleyhi ve Sellem'e bir arak hurma getirildi. Arak büyükçe bir kabın adıdır. Nebi Sallallahu Aleyhi ve Sellem O kişiye : \"Bunu al ve tasadduk et\" buyurdu. Adam \"Bizden daha fakirine mi?\" deyince, Nebi Sallallahu Aleyhi ve Sellem azı dişleri görülecek kadar güldü ve \"Bunu al da çoluk çocuğuna yedir\" buyurdu. Fethu'l-Bari Açıklaması: İmam Buhari', bu konuda, ramazan günü oruçlu iken eşiyleilişkide bulunan kimsenin durumuna değinen hadise yer verdi. Bu hadisin açıklaması oruç bölümünde uzun uzadıya geçmişti. O bölümde kefaret verecek bir şey bulamayan ve oruç da tutamayan kimseden bu yükümlülüğün düşeceği veya zimmetinde borç olarak kalacağı konusundaki farklı görüşlere de yer vermiştik. İbnü'l-Müneyyir şöyle der: İmam Buhari'nin maksadı, eşiyle ilişkide bulunan kocaya kefaretin o günahı işlemesi nedeniyle farz olması gibi, yemini bozmakla farz olduğu noktasına dikkat çekmektir. İmam Buhari, fakirin zimmetinden kefaret yükümlülüğünün düşmediğine işaret etmektedir. Çünkü Resulullah Sallallahu Aleyhi ve Sellem kendisine gelen kişinin fakir olduğunu biliyordu. Bununla birlikte ona -tıpkı bir fakire borcunu ödemesi için para vermesi örneğinde olduğu gibi- kefaretini ödemesi için o hurmayı verdi",
			"grades": [],
			"reference": {
				"book": 84,
				"hadith": 2
			}
		}
	]
}